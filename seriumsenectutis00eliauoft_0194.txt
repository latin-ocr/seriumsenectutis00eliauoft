110

115

120

125

130

135

178 SERIUM SENECTUTIS

quibus Romana res publica viuentibus ad invidiam iure¹ domina-
cionis dicionisque fimbrias summe felicitatis continuacione comitata
dilatauit. Nota satis est,² ut auguror, quod dumtaxat vnum tangere
pergamus hic exemplum diffusius alias explanatum, compitaliter-
que³ diwlgata deorum tam propensa tamque propicia pridem
ciuitati Rome beniuolencia. Deus pridem precipue reuerendus fertur
abhominabilis in specie serpentis ab Epidauro Mercurius nauigio
Romam reuerentissime transportatus, qui fatalem diucius in ciuitate
peruagantem salubri numinis obliterauit presencia pestilenciam, qui
temporibus in illis eciam pro deo Rome reuera reuerentissime
postea diucius Esculapii sub appeHacione fuit autenticatus, et a
Romanis thure et sacrificiis, sollempnibus et uotis deitatis in reue-
rencia deuotissime placatus.

[9.] Non autem multominus, ut michi videre videor, diouolaliter
est diwlgatum qualiter Egipcii tam subsannabiliter (ut non nullis
videbatur, utque sicut coniecto iam nunc videtur) fuerint infatuati
quod Apem, taurum videlicet in humero dextro lunari signo corni-
culari candido patentissime signatum, sed et a flumine consuetudi-
naliter egressum, diuinis honoribus suumque fuerint deuotissime
sicut deum prosecuti; dumque confluentes ad eum quasi confedera-
liter omnes, omnique musicorum genere psallentes, in susum
starent aspicientes, in aere leuabatur et super eos tamquam saliens
ferebatur et admotus, Ι47Ἴ vel staciones ipsius ipsi mouebantur
uel stabant, eademque die post euanescebant.

[10.] Sic itaque diuersi deorum numinisue diuini sub sectis, de
deitatis vnitate nichil omnino curantes, sua sub prosperitatis indif-
ferentia diutissime tempora transegerunt. Pergas igitur et de tue si
libet liberrime iactites animeue uel spiritus prorsus inaniter inmorta-
litate,⁴ perhenniterque duratura⁵ de vitalitate, uel diffidas in⁶ racio-
nibus argumentalibusue subsidiis, uel si quas ad manus habes
probacionibus tuam subpodiare firmiusue subsequenter solidare
racionem⁷ procures.

¹ iura S

² est ed.

³ -que ed.

⁴ inmortalitates S

⁵ ducatura S

⁶ diffidas in] indiffidas S

⁷ racionem ed.

