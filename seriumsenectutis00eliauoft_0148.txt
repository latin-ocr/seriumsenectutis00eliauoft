240

245

260

265

270

132 SERIUM SENECTUTIS

qui non dubites in sermonibus. Atqui veram vere virtutis per
potenciam pane vinoque de terra productis et oleo saturabuntur,
eisque saciantur ligna campi cedrique Libani non quelibet sed
quas1 numinis in fide plantauit potencia diuini. Saturabuntur eis,
inquam, ligna campi (plebes videlicet humilesque) prius, cedrique
(potentes in seculo scilicet) posterius. Nempe prius ignobiles a Deo
sunt electi seculariterque contemptibiles quam seculo sapientes
nobilitateve vana contumaces. Cedri quidem {32¹1 saturabuntur
Libani, videlicet in fide candidati. Nempe Libanus candidacio
peribetur interpretari. Sic igitur in hiis sicut et in predictis sensate
uel aliquid est adiciendum subintelligendumve, quo subintelligencia
competenti redigatur ad conueniens quod superficie tenus abhorrere
videtur a convenienci.

[16.] Plurimorum preterea quamplures eciam, sicut et superius
paucis est pretaxatum, digne non minus quam commendabiliter in
philosophia preditorum denigrare² non verecundaris asserciones,
autenticasque non minus locucionum luculencias, autenticosque
sermocinandi modos ethnicorum. Circa³ matrimonialia quidem mas
maturissime meditatus sic ait Marcianus, ad Hymeneum bellissime
suum dirigendo sermonem: Namque elementa ligas vicibus mun-
dumque maritas. Atqui si tua more tuo pertinax in temeritate
persisteres, retractis in rugas ad talia naribus e uestigio nauseares,
taliave fastidientis ad instar nausealiter aspernari non erubesceres,
presertim quia ligamina ligancium vicibus attribuere vicium fore⁴
contumaciter examinares. Nec minus elementa vicibus quibusuisve
ligari ligaminibus uel maritari pertinaciter abhorrere non formida-
res, dum stolide solam considerare contemplarique superficiem sic
enunciatorum perseuerares.

[17.] Verum si sanum saperes et sensatum, uel aliquid ad vicium
superficialiter⁵ submonendum laute preinvestigandum subintelli-
gendumve censeres, Hymeneus quidem, rerum scilicet omnium
naturalis⁶ effectus uel amor, concordia uel vigor nature quo creatu-
rarum subsistit vniuersitas, elementaque subsistunt 132ν Ι vniuersa,
vicibus (id est, per vices et alternatim) ligare dicitur elementa, quod
apparet in hyeme⁷ quando terra (videlicet germinibus) clauditur,

¹ quos S

² denigrare ed.

³ Citra S

⁴ vicium fore] vicium non fore S
⁵ superficiale S

⁶ naturales S

⁷ humo S

