470

475

490

495

102 SERIUM SENECTUTIS

dileccionis amplexibus et osculis diu fatigauit.

[30.] Sed ubi ventum ciuitatis est ad portam, protinus occupari
iubet arcem puerorumque maturari iubet fatali ferro fatalitatem.
Qui, cum suam miseri ad matrem confugissent, in gremio genitricis
inter ipsa lamentantis oscula trucidantur, proclamante miserabiliter
Arsynoe quod tantum nubendo nefas contraxisset aut post nupcias.
Crebro se pro filiis libens obicere promptificauit persecutoribus¹;
puerorum frequencius suo corpore corpora protexit, ea maternaliter
amplexata, letaliaque que suis intendebantur liberis conabatur
excipere wlnera. Sed et ad ultimum filiorum funeribus filiis abho-
minabiliter viduata, duobus dumtaxat comitata Ι 21”’ Ι seruulis est ab
urbe violenter eiecta, Samotraciamque² miserabiliter abiit, exilio
penitus inexorabili destituta, solo dumtaxat eo miserabilissima quod
ei suis mori non licuit cum filiis, quod sibi summo fuisset suis tunc
talibus in suspiriis pro solacio.

[31.] Non autem Ptolomeo tot ipsis eciam summis abhominacioni-
bus abhominabilia scelera fuere diucius inpunita, Ioue tot periuria,
tamque cruenta per fraudes perpetrata dolosque paricidia, denique
digna prosequi parante vindicta. Nempe cum Galli multitudine
superhabundanti sua sic superhabundarent in patria, quotque
genuerat non caperet eos terra, ccc milia suorum nouas (apum velut
ad instar) ad sedes emisere sibi querendas. Ex quibus, ut fertur, in
Ytalia pars quedam consedit, que Romam suis expugnatam viribus
incendit; pars autem sinus Ylliricos, auguriis iter eis auium pre-
monstrantibus (pre ceteris³ enim Galli studiis augurizando perhi-
bentur esse precipui), barbarorum per strages penetrauit et in
Pannonia consedit: gens audax et aspera, sagax et opido bellicosa.
Que quidem prima post Herculem, cui res eadem virtutis admiraci-
ones inmortalitatisque fidem fecit laudisque procurauit perpetui-
tates, glaciales Alpium scrupulositates iugaque iugibus transcendit,
frigoribus exasperata niuiumque concrecionibus ineuitabiliter obsita.
Pannoniis itaque perdomitis, annos per quamplures aduersus sibi
finitimos bella gerere perseuerarunt. Uerum felicibus id sibi denique
suggerentibus crebrisque successibus, prediuisis agminibus, alii
Greciam, quidam uero Macedoniam singula ferro prosternentes
adiere.

[32] Tantus tunc terror Gallici nominis emersit ut et non lacessiti

reges patriarumque {22¹1 principes ultro sibi pacem peccunia

¹ percussoribus lustin
² Samo traciamque S
³ pre ceteris] preceteris S

