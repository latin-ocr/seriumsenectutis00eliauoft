305

310

315

320

325

330

72 SERIUM SENECTUTIS

quod delinquentibus impunitas perniciosa delicti parere pernicio-
sum sepe consueuit incentiuum redelinquendi, quodque prosperita-
tis euentus (delinquenti consuetudinaliter comes familiariterque
coambulus) impunite delinquentem frequencius ad delinquendum
dampnosius, peccandumve pernicius ambulare consuescat et per-
seuerancius.

[2Ο.] Sic itaque ciuilium conuenienter ad instar iurisdiccionum,
Moyses luculencia quasi morum melioratus ordinariorum, suis se
sibi subiectis (sicut omnem ciuiliter institutum bellissime decet,
pridemque decuit) ordinarie vindicem¹ facilem prebere mansueuit
ad adeundum, contumaciaque remocius amandata commendabiliter
humanum se cuilibet exibere studuit ad alloquendum, sane sibi
cauendo tamen ne familiaritatis vlteriorem subditorum sibi per
admissionem cachynnabilem caderet, ut fit, turpiter in contemptum.
fforte non ignarus quod conuersatio par et indifferentialis, cohabita-
cioque consuetudinaliter indifferens et equalis, contempciones
parere prompta sit semper et parata, deprecaciones dignitatum,
diuitum derogaciones et honoratorum. Sensatissime gnarus eciam
forte quod commendabiliter circumspectum ciuiliterque non minus
institutum quemuis conuenientissime deceat, decentissimeque
decorum iurisdiccionis exercitorem, quod precipitanter excandescere
non consuescat in eos quos, mendaci presumpcione sola fallaciae
coniectura motus, male mo· Ι 11Ἰ rigeratos esse suspicetur perpe-
ramue peruersos, quodque calamitosorum² precibus illacrimari pre-
propere proclinatum se non exibeat.

[21.] Id enirn recti constantisque³ iudicis non est et iusti quod
eius animi proditor custosque wltus affectum defacili precipitante-
rue detegat, cum iudicis sit sane cuiuslibet sencientis ut sic sensate
sumatimque ius reddere pergat, ut industria sua iudicialis auctorita-
tem dignitatis augere mansuescat, ut et iudiciali suo sic sane nego-
ciari studeat in officio, legisticique tramitis sic proficisci perseueret
in directorio, neue remissius seueriusve iudicando sentenciandoue
constituere presumat aliud quam quod litis instancia uel instans
causa deposcat. Nempe sedenti sentenciantique⁴ quouis est in
iudice pernix et obliteranda subsannabilisque seueritatis ambicio
semper nimietatisque clemencie,⁵ presertim cum de iure iudex

¹ vindicum S

² calamosorum S

³ constantique S

⁴ sentenciandique S

⁵ clemencie S, demencie Sc

