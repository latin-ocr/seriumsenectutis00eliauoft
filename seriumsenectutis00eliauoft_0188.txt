10

15

20

30

172 SERIUM SENECTUTIS

LIBER NONUS

Uana satis fuit, est, et erit diducere vanum
ffamina de vanis uel variare vices;

Vana quidem sapiens arcere procul volet omnis!
Dum sua sensato seria sola placent,-

Dum stolido libet in vanis consumere tempus
Omne suuml sapiens vir sapienter agit.

Vix validus volet in viciis vir viuere vanis,
Et valido mors est viuere more malo;

Solus enim virtutis amor virtute valentem
Abstrahit a viciis, spernere vana facit;

Sic vanum virtute valens vir vitat ut omne
Longius a curis arceat usque suis.

[1.] De cetero propositorum progredi pergamus ad secundum:
Deum fore sed et vnum precipue solum constanter cuilibet sensato
sane videtur videriue debet adprime mirum, presertim cum venera-
bilis antiquitas, cui summe sanccita pridem fuit et adhuc esse debet
reuerencie perpetuitas, deorum pluralitates Ι 45ν Ι fere sibi constitue-
rit deuociusque coluerit innumeras; ymmo phisicorum sapientissi-
morum non nulli licitis subsistere licenter in dubiis Dei deorumne
circa substancias. Unde quidam phisicus Euandau, vir inter primos
pridem serio sic ait precipuus: Si Deus estl sit ut est; si non est,
michi sit ut nunc est. Reliquit itaque sic condicionaliter per enuncia-
tum se summe1 de deitatis existencia minus fuisse consciencialiter
indubium.

[2.] Verumptamen vetustas opido semper est reuerenda, cui
reuerencia de iure pridem fuit et adhuc est velut edictali perpetuita-
te sanccita; diis suis fere funditus innumerabilibus summam summe
studuit exibere reuerenciam, sed eis precipue quibus uti se lectis
specialem non minus quam secretam veneracionis consancciuere pre-
rogatiuaml perfunctorie tuncl ut auguror, curantes considerantesue
quod multitudo superhabundans rarissime mansuescat adlaterareue
consuescat ad honesta. Minus eciam forte secum tunc aduertentes
quod multorum sepissime parilitas compossessorum perniciosissima
consueuerit excicatrix esse corrixacionum.

¹ summa S

