10

15

20

35

212 SERIUM SENECTUTIS

Est vni sub sole probo seruire clienti

Res operosa satis, est ergo deis operosum
Pluribus ad placitum dominis seruire ministro;
Nempe minor censetur egens homo numine semper,
Numinis auxilio quod crebro pronus adorat.

Ergo deos delirat homo qui querit inepte

Quisque sibi multos, quia uix consueuit honestum
Esse modi quod in excessu numerus viciasset,
Presertim si magna modum res exigat instans,

Et si sufficiens odiosa superflua vitet,

Pondere praua premi, cui non satis est Deus vnus,
Gens cupit usque graues dignissima pendere penas,
Sensatis sub sole Deo spirantibus vni

Absque pari par est igitur sua fundere vota,
Omnis ut aspernator homo sit in orbe deorum,
Sitque salutaris sibi subsannator eorum.

Sit tamen usque Deus solus sibi trinus et vnus,

Sit genitor, genitusque, simul sit spiritus almus,
In deitate Deus summa, sed sic tamen ut tres

Esse deos sub sole scius non senciat ullus; {58¹1
Sola salus saluansque fides sacra Christicolarum
Saluat et eternat requiem; soliumque salutis
Sufficiens solidare suis est et dare vitam

Lumine conditam lucis finemque fugantem.

[1 .] Postquam vero tot et talia sermonibus protractis aliquatenus-
que diffusis libens satisque licenter effuderam, consors meus iam
secundo bellissime melioratus, iteroque1 competentissime com-
mendabiliterque modificatus, ita wltu prorsus et oculis et animi
motu remocius amandato, morem mecum contra solitum talibus est
sermocinacionibus amicabiliter vsus: Reuera, mi consors Helia, tue
mea sibi iam vendicauere vires, locumque sorciuntur et effectus
allegaciones in consciencia. Nempe michi iam nunc esse sciencialiter
eciam fere persuasum sencio, sensatissime probatumque cuilibet est
sanum sensatumque sencienti bellissime, quod anima specialiter
humana racionalitatis sola sit inter animalia preiudicio priuilegiata,
sed et a fatalitatis improperio uel finis omnino condicionaliterque
semota, quodque Deus summipotens vnus, vanis omnino reiectis et
a fidei sinceritate remocius amandatis deorum pluralitatibus, spiran-
tibus sub sole solus sit ab hominibus geniculariter adorandus

¹ iteraque S

